<p>
    Apartmánový dom Zuzana leží na konci malej a kľudnej podhorskej obce Pavčina Lehota, v záhrade rodinného pozemku. Obec leží na začiatku Demänovskej doliny pri horskej riečke Demänovka.
</p>
<p>
    Apartmán č.1 je pre 4 osoby a Apartmánč.2 pre 2 osoby. Celkový počet pevných lôžok v dome je 6, maximálna kapacita domu je 9 až 10 osôb ( vrátane prístelok, len po dohode s majiteľom).
</p>
<p>
    Objekt má 2 vchody do verandy . Vo verande je umiestnený aj sušiak na obuv. Veranda je spoločná pre obidva apartmány ale je predelená žalúziou na 2 časti tak aby mal každý svoje súkromie.
</p>
<p>
    Každý apartmán má z verandy samostatný vstup do vlastnej kuchyne. Z každej kuchyne vedú drevené schody na poschodie apartmánu kde sú izby a samostatná kúpeľňa. Každý apartmán má balkón s možnosťou posedenia a pekného výhľadu na okolie. Na balkóne si môžu uspokojiť svoje potreby aj fajčiari :o).
</p>
<p>
    Pred vchodom do apartmánového domu je terasa s posedením a zelená lúka vhodná na loptové hry alebo dedmington . Je tu tiež umiestnená hojdačka, ktorá sa dá upraviť ako pre deti, tak i pre dospelých. Vedľa hojdačky je detské pieskovisko.
</p>
<p>
    Vedľa domu je zastrešené záhradné sedenie s grilom.
</p>
<p>
    Záhrada pokračuje do hospodárskej časti, kde je zeleninová záhrada s ovocnými stromami na jej konci. Cez túto časť je možné prejsť na lúky bez toho, že by ste išli po ceste v obci. Brána je zamknutá, kľúč však dostanete bez problémov na požiadanie u domácich.
</p>
<p>
    Vedľa apartmánov je dielňa domáceho majstra, takže ak by sa náhodou prihodila malá nehoda, je možné všeličo opraviť na mieste.
</p>
<p>
    Parkovanie máme vyriešené v prednej časti pozemku . Parkuje sa pohodlne a vjazd na parkovisko je z cesty.
</p>
<p>
    V blízkosti apartmánov ( cca 2 min pešo) je pekné veľké detské a športové ihrisko, ktoré môžu využívať naši hostia.
</p>